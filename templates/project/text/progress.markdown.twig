Betydande framsteg har gjorts för att öka den förväntade livslängden och minska de vanligaste faktorerna som orsakar barn- och mödradödlighet. Sedan 1990 har mödradödligheten minskat med nästan hälften. I Sverige är den genomsnittliga mödradödligheten endast 4 kvinnor per 100.000 levande födda under de senaste 21 åren. Världsgenomsnittet är drygt 300. Att minska mödradödligheten till mindre än 70 fall per 100.000 levande barn till 2030 kräver förbättrad medicinsk vård i vissa länder.

Under de senaste 15 åren har antalet dödsfall i barndomen halverats. 17.000 färre barn dör varje dag än 1990. Ändå dör mer än 6 miljoner barn varje år före fem års ålder. Mässlingsvaccination har förhindrat 15,6 miljoner dödsfall sedan 2000. Trots de globala framsteg som gjorts ökar barnadödligheten stadigt i Afrika söder om Sahara och Sydasien. Fyra av fem dödsfall av barn under fem år inträffar i dessa regioner.

